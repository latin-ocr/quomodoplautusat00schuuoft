.- 65-

domesticis diversis similes patriae consuetudines exhibuit.
Plerumque tamen Menandreae aetatis et mores et opiniones in- -
tegras atque immunes ex Attica comoedia transtulit in palliatam,
etiam ea quae spectatores minime possent persentiscere, nedum
suaviter inde affici, quin quae ipsum parum intellexisse vix
sit dubium (cf. p. 14. 29. Η sq). Errore igitur duci patet eos
qui ex Graecarum rerum apud Plautum memoria Plautina
aetate eas Romanis notas vel adeo usitatas fuisse colligant.
Namque poetam Latinum fabulas suas a spectatoribus, qui
delectari non possent rebus incognitis et obscuris, voluisse in-
tellegi, nemo certe est qui'n habeat persuasum: sed ex disser-
tatione nostra apparuit eum hoc quod voluit tanta cun] incuria
et ut propalam (licam levitate perfecisse, ut haud pauca in
translatione retineret plebi indoctae nullo paeto percipienda.
'Quodoum summa libidine poeta barbarus Graecas res nunc
ad verbum expresserit, nuuc mutaverit Romanis, ut saepe-
numero Graeca et Romana artissime se premant aut plane
permixta sint (kcf. p. 412ssll. 60), neque utrius populi
mores institutaque quoquc loco respiciantur nisi ex aliis
testimoniis possit dignosci, consequens cst ubi Plautum solum
habemus cognitionis alieuius fontem, eum ad antiquarum
rerum fidem faciendam nulla esse auctoritate atque potius
’ omittendum, nisi sorte rem Plautinum propterea quod cum
Graeca aliqua eo loco consentanea insignem habeat similitu-
dinem, pro liac institutam esse promptum sit atque propositum
(cf. p. 22. 60). Sed etiam ubi exstant aliorum scriptorum
vel monumentorum testimonia, his viros doctos Plautinae
rationis parum seientes non semper recte usos esse multaque
in fabulis illis acriore iudicio ad Attica exempla Graecumque
morem revocari posse quae hodie vulgo secus fiant, non
uno exemplo credo me demonstrasse. Quare necesse est
ceterae quoque antiquitatum 'Plautinarum partes cum cura et
diligentia tractentur, quo simul clariora ac certiora fiant ea

quae nos ex una parte eruimus.
Ο

